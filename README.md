# Kreativno kodiranje
Osnovni pristopi v poučevanju programiranja s programskim jezikom Python

Cilj programske enote strokovnega izobraževanja odprtega kurikula Kreativno kodiranje je skozi poučevanje osnov kodiranja in programiranja predstaviti dijakom računalniško mišljenje, ki vključuje 
- logično mišljenje, 
- jasno opredelitev problema, 
- odstranjevanje nepotrebnih podrobnosti, 
- razčlenitev problema na manjše in lažje obvladljive podprobleme, 
- iskanje ustreznih algoritmov za pot do rešitve, 
- analizo napak in 
- evalvacijo rešitev. 

Fini kurikul je oblikovan tako, da dijake seznani s temeljnimi pojmi in koncepti programiranja ter jih hkrati usposobi za samostojno ustvarjanje krajših programov v slikovnih in besedilnih uporabniških programskih okoljih.
