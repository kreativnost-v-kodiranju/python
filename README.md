# Osnovni koncepti in konstrukti

## 1  Delo s Pythonom

S Pythonom komuniciramo prek interaktivne konzole, do katere lahko
dostopamo na več načinov:
- neposredno iz ukazne vrstice,
- z uporabo enostavnega okolja IDLE, ki je priloženo vsaki namestitvi
  Pythona,
- ali pa prek kakšnega od naprednejših razvijalskih okolij, na primer **Visual Studio Code** ali
**PyCharmCE**.

## 2  Pisanje pregledne kode

Python ima visoke standarde glede kakovosti in estetike. Imena spremenljivk
naj vsebujejo več kot eno črko, česar smo navajeni v matematiki. V kodiranju je
zelo pomembno, da so imena čimbolj opisna, saj tako hitreje razumemo, kaj
počne program. Za jasnejšo predstavo o spremenljivkah in njihovem pomenu
velja dogovor o zapisu njihovih imen: enostavna imena so zapisana z eno
besedo, sestavljena pa iz zaporedja več besed, ki jih pritaknemo drugo za drugo,
med seboj pa jih ločimo z veliko začetnico (**mixedCase** notacija z malo začetnico
na začetku). Smiselna imena in ustrezni presledki kodo naredijo veliko bolj
razumljivo in berljivo.

## 3  Komentarji

Komentarji so programerjeve opombe v programski kodi, namenjene bralcu —
sebi ali nekomu drugemu, ki bo to bral za njim. Interpreter jih ignorira.
V Pythonu obstajajo enovrstični in večvrstični komentarji.
Enovrstični komentarji se začnejo z znakom #, vse za tem znakom v vrsti se
ignorira (tako lahko # uporabimo na začetku vrste ali pa pozneje).
